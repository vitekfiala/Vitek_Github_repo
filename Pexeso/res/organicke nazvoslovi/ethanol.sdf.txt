Látka se řadí mezi alkoholy a pro lidstvo je to patrně nejznámější droga. V přírodě je produkován ze sacharidů kvasinkami. Průmyslově se vyrábí adicí vody na ethen. Prodává se ke konzumaci, ale je využíván i v organické chemii. Jelikož podléhá dle použití různému zdanění, je nutné jej pro účely těchto různých použití odlišit. Proto se technický líh denaturuje – je přidána látka, aby se zabránilo jeho konzumaci.