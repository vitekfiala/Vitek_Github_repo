Tato molekula se řadí mezi šestiuhlíkaté monosacharidy (hexózy). Molekula obsahuje aldehydickou funkční skupinu, patří tedy mezi aldózy. Pro lidské tělo je to základní zdroj energie, z běžně dostupných látek je zpracovávána na energii nejdříve. Množství této látky v krvi je řízeno činností dvou hormonů – glukagonem a inzulínem. Nedostatek inzulínu se projevuje jako nemoc cukrovka – diabetes.